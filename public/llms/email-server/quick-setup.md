Original link: https://docs.liara.ir/email-server/quick-setup/

# راه‌اندازی سریع ایمیل‌سرور

در نظر داشته باشید که نمی‌توانید از ایمیل‌سرور لیارا برای ارسال ایمیل‌های تبلیغاتی مانند خبرنامه، جشنواره فروش و سایر موارد مشابه استفاده کنید و در صورت مشاهده، سرویس ایمیل شما مسدود خواهد شد.

[Video link](https://media.liara.ir/email-server/email-service-interface.mp4)

برای راه‌اندازی سرور ایمیل با استفاده از [Liara Console](https://docs.liara.ir/references/console/about) کافیست تا مراحل زیر را طی کنید:  
۱. ورود به حساب کاربری  
وارد [کنسول لیارا](https://console.liara.ir) شوید و با وارد کردن ایمیل یا شماره همراه ثبت شده، به اکانت خود در لیارا، لاگین کنید.

۲. انتخاب حساب  
حساب شخصی یا تیم مدنظرتان برای راه‌اندازی ایمیل‌سرور را انتخاب کنید.

> همچنین بخوانید: [مدیریت تیم‌ها در لیارا](https://docs.liara.ir/references/team/about/)

۳. ایجاد ایمیل‌سرور  
وارد منوی **ایمیل** شوید، بر روی گزینه **ایجاد سرور ایمیل** کلیک کنید؛ در ادامه،  
دامنه خریداری شده خود را وارد کنید. در نظر داشته باشید که ساخت سرور ایمیل برای ریشه‌ی یک دامنه مثلاً `example.com` و یا زیر دامنه‌هایی مانند `subdomain.example.com` ممکن است.  
در نهایت، [پلن](https://docs.liara.ir/email-server/details/plans) مدنظر خود را انتخاب کنید و بر روی گزینه **ایجاد سرور ایمیل**، کلیک کنید.

[Video link](https://media.liara.ir/docs/create-email.mp4)  

درصورت انتخاب دامنه‌ی اشتباه و یا هر دلیل دیگر،‌ می‌توانید سرور ایمیل‌ را حذف کرده و مجدداً برای ایجاد سرور ایمیل اقدام کنید.

۴. اضافه کردن رکوردهای DNS  
پس از ایجاد سرور ایمیل و ورود به آن،  
به شما یک‌سری رکورد DNS نمایش داده می‌شود که بایستی آن رکوردهای نمایش داده شده را به رکوردهای ثبت شده در سیستم  دامنه خود، اضافه کرده و بر روی دکمه‌ی **بررسی مجدد** کلیک کنید.

> در صورتی که از [سرویس DNS لیارا](https://docs.liara.ir/dns-management-system/about) استفاده می‌کنید، می‌توانید با یک کلیک بر روی گزینه‌ی **افزودن خودکار رکوردها**، رکورد‌های مورد نیاز سرور را ثبت کنید.  
> همچنین بخوانید: [آشنایی با رکوردهای DNS ایمیل سرور](https://docs.liara.ir/email-server/details/dns-records)

درنهایت درصورتی که تمام رکوردها را به‌درستی وارد کرده باشید به صفحه‌ی زیر منتقل خواهید شد:

![email server gui](https://media.liara.ir/docs/email-server-gui.png)

با انجام مراحل فوق، تمامی کارهای مربوط به ایمیل‌سرور انجام شده است و شما می‌توانید از آن، استفاده کنید.

## all links

[All links of docs](https://docs.liara.ir/all-links-llms.txt)
