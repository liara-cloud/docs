Original link: https://docs.liara.ir/email-server/details/dns-records/

# رکوردهای DNS مربوط به ایمیل‌سرور

رکوردهای DNS مربوط به ایمیل‌سرور برای مدیریت و امنیت ایمیل‌ها استفاده می‌شوند. این رکوردها تعیین می‌کنند که کدام سرورها مجاز به ارسال و دریافت ایمیل برای یک دامنه خاص هستند و از جعل هویت و ارسال اسپم جلوگیری می‌کنند. به طور کلی، این رکوردها به بهبود قابلیت اطمینان، امنیت و هدایت صحیح ایمیل‌ها کمک می‌کنند.  
شما بایستی که در ابتدای کار با ایمیل‌سرور، این رکوردهای DNS را به سامانه مدیریت دامنه خود، اضافه کنید. در ادامه به معرفی این رکوردها، پرداخته شده است.

![hardware logs](https://media.liara.ir/docs/email-server-dns-records.png)

## رکورد TXT - DKIM  
این رکورد برای پیکربندی DKIM یا DomainKeys Identified Mail استفاده می‌شود که به ایمیل‌های ارسالی از دامنه‌تان، یک امضای دیجیتال اضافه می‌کند تا از جعل ایمیل جلوگیری کند.

## رکورد TXT - SPF  
رکورد SPF یا Sender Policy Framework، مشخص می‌کند که چه سرورهایی مجاز به ارسال ایمیل از طرف دامنه‌تان هستند. در ایمیل‌سرور لیارا، سرورهای A و MX دامنه به علاوه سرور spf.c1.liara.email مجاز به ارسال ایمیل هستند.

## رکورد MX  
رکورد MX یا Mail Exchange مشخص می‌کند که ایمیل‌های ورودی برای دامنه‌تان باید به سرور c1.liara.email هدایت شوند. اولویت 10 نشان‌دهنده اولویت دریافت ایمیل است.

## رکورد CNAME  
رکورد CNAME یا Canonical Name مشخص می‌کند که rp.your-domain به rp.c1.liara.email اشاره دارد. توجه کنید که این رکورد نباید از CDN استفاده کند و باید ابر CDN برای آن خاموش باشد.

> همچنین بخوانید: [آشنایی و کار با رکورد DMARC](https://docs.liara.ir/email-server/details/dmarc-record)

## all links

[All links of docs](https://docs.liara.ir/all-links-llms.txt)
