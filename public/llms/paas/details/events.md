Original link: https://docs.liara.ir/paas/details/events/

# رویدادها

رویدادها، از وضعیت استقرار برنامه‌های ما خبر می‌دهند؛ در واقع رویدادها به ما می‌گویند که هم‌اکنون وضعیت نهایی برنامه‌ما چگونه است. شما می‌توانید وضعیت نهایی برنامه‌های خود را در قسمت **رویدادها** آن برنامه، بررسی کنید:

![tab of events on Liara](https://media.liara.ir/docs/liara-events.png)

> از آنجایی که لیارا از قابلیت [استقرار بدون اختلال](https://docs.liara.ir/paas/details/zero-downtime-deployment) استفاده می‌کند؛ به همین منظور در ابتدا پس از اطمینان از اجرای سالم و بدون مشکل نسخه جدید، نسخه قدیمی را خاموش می‌کند. بنابراین، در بخش رویدادها، ابتدا نسخه جدید اجرا شده و سپس نسخه قدیمی، خاموش می‌شود.  
لیست رویدادها، بر اساس زمان آخرین تغییری که روی برنامه اعمال شده، مرتب شده‌اند. در ادامه لیستی از رویدادها یا سیگنال‌ها که ممکن است با آن  در برنامه‌تان مواجه شوید؛ برای‌تان قرار گرفته است:

## سیگنال Kill
سیگنال Kill (یا SIGKILL) برای خاتمه دادن فوری یک فرایند استفاده می‌شود. معمولاً این سینگال پس از یک استقرار جدید صدا زده می‌شود و فرایندها نمی‌توانند این سیگنال را نادیده بگیرند یا دستکاری کنند.

## سیگنال Stop
سیگنال Stop (یا SIGSTOP) برای متوقف کردن یک فرایند استفاده می‌شود. وقتی این سیگنال ارسال می‌شود، فرایند متوقف شده و نمی‌تواند اجرا شود.

## رویداد در انتظار اجرا
پس از استقرار موفق برنامه، این رویداد رخ می‌دهد و برنامه برای اجرا آماده می‌شود.

## رویداد اجرا
پس از آنکه برنامه به اجرا در بیاید و در استقرار آن با مشکل خاصی مواجه نشود، این رویداد به شما نمایش داده می‌شود و نشانگر این است که برنامه قابل دسترسی و مشاهده است.

## رویداد خاموش شدن برنامه
وقتی این رویداد نمایش داده شود، یعنی برنامه‌تان غیرقابل دسترسی و غیرقابل مشاهده است. این رویداد گاهاً ممکن است در اثر وجود یک خطا در برنامه، رخ دهد به حدی که برنامه نتواند به کار خود، ادامه دهد.

## رویداد متوقف شدن برنامه در اثر مصرف زیاد RAM
این رویداد ممکن است در اثر ناکافی بودن RAM برنامه و یا بروز مشکلی در برنامه که باعث مصرف بیش از حد RAM نسبت به قبل شود، رخ دهد. وقتی این رویداد رخ می‌دهد برنامه خاموش می‌شود.

## all links

[All links of docs](https://docs.liara.ir/all-links-llms.txt)
