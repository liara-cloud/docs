Original link: https://docs.liara.ir/paas/details/zero-downtime-deployment/

# استقرار بدون اختلال

به صورت پیش‌فرض، همه‌ی برنامه‌هایی که در لیارا ساخته می‌شوند، دارای قابلیت **استقرار بدون اختلال**  هستند. و این قابلیت به این معناست که برنامه‌ی شما همیشه روشن و در حال اجرا خواهد بود.  
حتی پس از استقرار مجدد برنامه و اعمال یک‌سری تغییرات در آن، برنامه کماکان در حال اجرا، خواهد بود و برای لحظه‌ای، متوقف نخواهد شد.  

مادامی که این قابلیت فعال باشد، همه‌ی استقرارهای جدید در پس زمینه و بدون ایجاد اختلال برای سرویس اصلی رخ می‌دهند و در صورتی که استقرار جدید به درستی اجرا شود و پایدار باشد؛ ترافیک به استقرار جدید هدایت شده و نسخه‌ی قدیمی خاموش و حذف می‌شود و برای همین کاربران شما متوجه اختلالی در سرویس، نمی‌شوند و برنامه بدون خارج‌شدن از دسترس، سرویس‌دهی می‌کند.

![zero downtime deployment](https://docs.liara.ir/static/images/health-check.jpg)

برای تشخیص پایدار بودن وضعیت استقرار جدید، لیارا قابلیتی را به نام [بررسی وضعیت سلامت برنامه](../health-check) فراهم کرده است. در صورتی که وضعیت برنامه طبق آخرین [رویداد](../events)، مشکلی نداشته باشد، استقرار جدید، به عنوان نسخه‌ی جدید برنامه تایید می‌شود و ترافیک به روی آن منتقل می‌گردد. در غیر این‌صورت،‌ عملیات استقرار لغو می‌شود.

## غیرفعال‌سازی استقرار بدون اختلال
در صورتی که برنامه شما با این قابلیت ناسازگار است؛ کافیست تا وارد **تنظیمات** برنامه خود شوید. و گزینه آن را غیرفعال کنید.

## all links

[All links of docs](https://docs.liara.ir/all-links-llms.txt)
