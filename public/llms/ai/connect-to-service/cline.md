Original link: https://docs.liara.ir/ai/connect-to-service/cline/

# اتصال هوش مصنوعی به افزونه Cline

افزونه [Cline](https://cline.bot) یک ابزار هوشمند برای محیط توسعه VSCode است که به‌منظور افزایش بهره‌وری در نوشتن و درک بهتر کد طراحی شده است. این افزونه با کمک هوش مصنوعی و تکنیک‌های پردازش زبان طبیعی، توضیحات متنی (Comment یا Docstring) را به کد تبدیل می‌کند یا برعکس، برای قطعه‌کدها توضیحات دقیق و قابل فهم تولید می‌کند. Cline به توسعه‌دهندگان کمک می‌کند تا مستندسازی کد را سریع‌تر انجام دهند، کدهای قدیمی را بهتر درک کنند، و همکاری تیمی را بهبود ببخشند. این افزونه  برای تیم‌هایی که روی پروژه‌های بزرگ و پیچیده کار می‌کنند، کاربرد زیادی دارد.

برای راه‌اندازی افزونه Cline مجهز به هوش مصنوعی، در ابتدا باید، با کلیک بر روی [این لینک](vscode:extension/saoudrizwan.claude-dev) افزونه Cline را بر روی VSCode خود نصب کنید. پس از نصب آن، بایستی سرویس زیر را در لیارا، ایجاد کنید:

- [سرویس هوش مصنوعی لیارا](https://docs.liara.ir/ai/quick-start/)

بعد از راه‌اندازی، تنها کافیست تا گام‌های زیر را طی کنید: 

[Video link](https://media.liara.ir/ai/cline-bot/setup.mp4)

۱. پیکربندی افزونه در VSCode   
پس از نصب افزونه، از سایدبار، `Cline` را انتخاب کنید و سپس در صفحه باز شده، گزینه `Use your own API Key` را، انتخاب کنید.

۲. اضافه‌کردن هوش مصنوعی لیارا  
در صفحه جدید باز شده، در فیلد **API Provider**، گزینه **OpenAI Compatible** را انتخاب کنید. در قسمت **Base URL**، مقدار baseUrl سرویس هوش مصنوعی خود را وارد کنید و در قسمت **OpenAI Compatible API Key**، بایستی کلید API کنسول لیارا را وارد کنید.  
پس از وارد کردن فیلدهای مذکور، تنها کافیست تا در فیلد **Model ID**، مدل زبانی (LLM) خود را بنویسید و در نهایت بر روی گزینه **!Let's go** کلیک کنید.  

با انجام مراحل فوق،  
تمامی کارها انجام شده است و شما، می‌توانید از این افزونه در VSCode، استفاده کنید.  

## all links

[All links of docs](https://docs.liara.ir/all-links-llms.txt)
