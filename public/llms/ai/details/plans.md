Original link: https://docs.liara.ir/ai/details/plans/

# آشنایی با پلن‌های سرویس AI لیارا

در استفاده از سرویس‌های هوش مصنوعی، انتخاب پلن مناسب نقش کلیدی دارد. این انتخاب نه تنها بر دسترسی شما به مدل‌های مختلف تأثیر می‌گذارد، بلکه میزان توکن‌هایی که در اختیار دارید، سرعت پردازش، و امکانات جانبی مثل آپلود تصویر یا نگهداری لاگ‌ها را نیز مشخص می‌کند. یک انتخاب نادرست ممکن است منجر به این شود که نتوانید مدل دلخواه خود را استفاده کنید یا با محدودیت‌هایی مواجه شوید که بهره‌وری شما را کاهش دهد. از سوی دیگر، انتخاب بیش از نیاز هم می‌تواند منجر به هزینه‌های اضافی شود.

به صورت کلی، سرویس هوش مصنوعی لیارا، پلن‌های زیر را ارائه می‌دهد (برای ادای احترام به بزرگان علم و فناوری، نام پلن‌ها برگرفته از نام تأثیرگذاران تاریخ است):

## پلن ریچی

* به افتخار Dennis Ritchie؛ پیشگام زبان C و سیستم‌عامل UNIX

پلن ریچی انتخابی مناسب برای افرادی است که تازه با دنیای API هوش مصنوعی آشنا شده‌اند یا به دنبال تست اولیه قابلیت‌ها و مدل‌ها هستند. این پلن برای استفاده‌های شخصی، پروژه‌های کوچک، نمونه‌سازی اولیه (prototype)، یا فعالیت‌های آموزشی کاملاً مناسب است.

کاربران در این پلن به مجموعه‌ای پایه از مدل‌های زبانی دسترسی دارند و می‌توانند بدون هزینه اولیه، امکانات سرویس را امتحان کنند. اگر به‌دنبال شروع ساده و بدون پیچیدگی هستید، پلن ریچی بهترین نقطه‌ی آغاز است.

## پلن میرزاخانی

* به افتخار مریم میرزاخانی؛ نابغه‌ی ایرانی و برنده مدال فیلدز در ریاضیات

پلن میرزاخانی برای توسعه‌دهندگان، تیم‌های استارتاپی، یا پروژه‌های جدی‌تری که نیازمند مدل‌های متنوع‌تر و امکانات کامل‌تری هستند؛ طراحی شده است. در این پلن، علاوه‌بر دسترسی به مدل‌های بیشتر، امکان آپلود و پردازش تصویر نیز فراهم است.

اگر پروژه‌ی شما فراتر از سطح آزمایش اولیه رفته، و نیاز دارید که بتوانید لاگ‌ها را بررسی کنید، عملکرد مدل‌ها را مقایسه نمایید و ورودی/خروجی بیشتری داشته باشید، این پلن پاسخگوی نیازتان خواهد بود. تعادل مناسبی بین هزینه و امکانات در این پلن در نظر گرفته شده که آن را به گزینه‌ای ایده‌آل برای افراد حرفه‌ای و تیم‌های کوچک تبدیل کرده است.

## پلن تورینگ

* به افتخار Alan Turing؛ پدر علوم کامپیوتر و هوش مصنوعی

پلن تورینگ انتخاب کاربران حرفه‌ای، شرکت‌های بزرگ، و پروژه‌هایی است که نیاز به دسترسی گسترده و بدون محدودیت به قابلیت‌های پیشرفته‌ی هوش مصنوعی دارند. در این پلن، کاربران به مجموعه کاملی از مدل‌های زبانی، قابلیت‌های پیشرفته پردازش تصویر، سرعت پردازش بالا، نگهداری طولانی‌تر لاگ‌ها، و ظرفیت بالای ورودی و خروجی توکن دسترسی دارند.

اگر پروژه‌ی شما در سطح سازمانی است یا به دنبال ساخت اپلیکیشنی در مقیاس بزرگ با تعامل بالا هستید، پلن تورینگ بهترین انتخاب خواهد بود. این پلن برای پردازش‌های سنگین، سرویس‌های تعاملی هم‌زمان، و توسعه‌ی محصولاتی که نیاز به پاسخ‌دهی سریع و پایدار دارند طراحی شده است.

## all links

[All links of docs](https://docs.liara.ir/all-links-llms.txt)
