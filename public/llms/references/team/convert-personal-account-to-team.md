Original link: https://docs.liara.ir/references/team/convert-personal-account-to-team/

# شیوه تبدیل حساب شخصی به تیم در لیارا

قابلیت تبدیل حساب شخصی به تیم در لیارا این امکان را به شما می‌دهد که در کم‌ترین زمان ممکن و فقط با یک کلیک،  
تمامی برنامه‌ها، شبکه‌های خصوصی، دیتابیس‌ها، باکت‌ها،  
DNSها و سرورهای ایمیل موجود در  
حساب شخصی‌تان را دقیقاً به همان شکل، به یک تیم جدید منتقل کنید.  
با این کار، تمام اجزای حساب شخصی شما به تیم، منتقل خواهد شد و این اجزا شامل اعتبار و تیکت‌های شما هم می‌شود.  
برای تبدیل حساب شخصی خود به تیم باید موارد زیر در نظر بگیرید:

- حساب شخصی نباید به تازگی، ساخته شده باشد.
- حساب شخصی، از قبل نباید به تیم تبدیل شده باشد.
- سرویس فایل قدیمی (مربوط به کاربران زیر ساخت قدیم) نباید فعال باشد.
- حساب شخصی نباید به گیت‌هاب متصل باشد (در صورت متصل بودن، دسترسی را حذف کنید).
- [ورود دو مرحله‌ای](https://docs.liara.ir/references/console/enable-two-factor-authentication/) باید غیرفعال باشد (در صورت فعال بودن، آن را غیرفعال کنید).
- در اکانت خود، نباید عضو هیچ تیمی باشید (باید در صورت عضویت، تیم  را ترک کنید).

در صورت دارا بودن شرایط برای تبدیل حساب شخصی به تیم، در کنسول لیارا، بر روی  
آیکون **حساب شخصی** واقع در سمت راست بالای کنسول کلیک کنید؛ گزینه  
**مدیریت تیم و دسترسی‌ها** را انتخاب کنید و در صفحه جدید باز شده، بر روی گزینه **تبدیل به حساب تیمی** کلیک کنید.  

[Video link](https://media.liara.ir/teams/convert-personal-account-to-team-account.mp4)

با انجام کار فوق، حساب شخصی شما به تیم تبدیل شده و می‌توانید از آن، استفاده کنید.  

> در نظر داشته باشید که این عملیات، برگشت‌ناپذیر هست و بعد از تبدیل حساب شخصی به تیم، امکان بازگشت وجود نخواهد داشت.

## all links

[All links of docs](https://docs.liara.ir/all-links-llms.txt)
