Original link: https://docs.liara.ir/references/team/about/

# تیم‌ها در لیارا

تیم‌ها در لیارا، ابزاری قدرتمند برای مدیریت مشترک و کار گروهی بر روی
پروژه‌ها و سرویس‌های مختلف هستند. با استفاده از قابلیت تیم‌ها، اعضای یک تیم
می‌توانند به‌صورت کاملاً هماهنگ روی سرویس‌هایی مثل PaaS , DBaaS , فضای ذخیره‌سازی ابری، DNS و ایمیل سرور کار کنند. در این ساختار، هر عضو تیم می‌تواند نقشی متفاوت داشته باشد؛ از مهمان که فقط دسترسی مشاهده دارد، تا مالک که کنترل کامل روی تیم و سرویس‌ها را در اختیار دارد. یک تیم امکان مدیریت دقیق دسترسی‌ها و وظایف را فراهم می‌کند و همکاری را ساده‌تر و شفاف‌تر می‌سازد.
در ادامه، به معرفی برخی از ویژگی‌های تیم‌ها، اشاره شده است.

![teams on liara](https://media.liara.ir/teams/teams-on-liara.png)

## امکان ساخت تیم‌های مجزا و مستقل

در لیارا، هر کاربر می‌تواند چندین تیم مختلف ایجاد کند که به‌صورت کاملاً مستقل از حساب اصلی او مدیریت می‌شوند. هر تیم 
از نظر سرویس‌های موجود و ساختار مالی و اعتباری،  مستقل از اکانت هر کاربر و یا تیم‌های دیگر است، به این معنی که
هر تیم برنامه‌ها و سرویس‌های خاص خود را دارد و هزینه‌های هر تیم به‌صورت مجزا محاسبه و پرداخت می‌شود. این قابلیت به کاربران اجازه می‌دهد تا پروژه‌های مختلف خود را به‌صورت سازمان‌دهی‌شده و بدون نگرانی از تداخل منابع یا اعتبارات مدیریت کنند.

## دعوت اعضا و تخصیص نقش‌ها

یکی دیگر از امکانات تیم‌ها در لیارا، امکان دعوت اعضا به تیم است. مدیر تیم می‌تواند هر فردی را با ارسال دعوت‌نامه ایمیلی، فرا بخواند و نقش مشخصی برای او تعیین کند. این انعطاف‌پذیری باعث می‌شود تا بتوانید به‌آسانی
افراد را به تیم اضافه کرده و بر اساس نقش آن‌ها دسترسی‌های مورد نیازشان را تعریف کنید.
این ساختار، محیطی مناسب برای همکاری امن و مؤثر فراهم می‌آورد.

## مدیریت آسان پروژه‌ها

با استفاده از تیم‌ها، کاربران لیارا می‌توانند پروژه‌ها و سرویس‌های خود را به‌صورت سازمان‌یافته‌تر مدیریت کنند. 
تیم‌ها به شما کمک می‌کنند تا دسترسی‌ها را بهینه‌سازی کنید، از تداخل بین پروژه‌های مختلف جلوگیری کنید و در نهایت کنترل کامل‌تری بر فرآیندهای تیمی داشته باشید.

## در ادامه، بخوانید:

- #### [ساخت تیم جدید](https://docs.liara.ir/references/team/create)
- #### [آشنایی با مجوزها](https://docs.liara.ir/references/team/permissions)
- #### [آشنایی با نقش‌های یک تیم](https://docs.liara.ir/references/team/roles)
- #### [دعوت اعضای جدید به تیم](https://docs.liara.ir/references/team/invite-members)
- #### [ایجاد نقش جدید](https://docs.liara.ir/references/team/create-new-role)
- #### [اعطای مجوز](https://docs.liara.ir/references/team/grant-access)
- #### [حذف یک عضو، نقش یا مجوز](https://docs.liara.ir/references/team/delete-member)
- #### [انتقال مالکیت](https://docs.liara.ir/references/team/transfer-ownership)
- #### [حذف یک تیم](https://docs.liara.ir/references/team/delete-team)

> همچنین بخوانید: [نحوه دسترسی به شناسه تیم](https://docs.liara.ir/references/api/about/#team-id)

## all links

[All links of docs](https://docs.liara.ir/all-links-llms.txt)
