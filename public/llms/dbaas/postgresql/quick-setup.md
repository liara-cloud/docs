Original link: https://docs.liara.ir/dbaas/postgresql/quick-setup/

# راه‌اندازی سریع دیتابیس PostgreSQL

[PostgreSQL](https://www.postgresql.org/) یک سیستم مدیریت پایگاه داده رابطه‌ای و شی‌گرا (RDBMS) است که به‌طور رایگان و متن‌باز (Open Source) ارائه می‌شود. این سیستم با قابلیت‌های پیشرفته‌ای مانند پشتیبانی از تراکنش‌ها، انواع داده‌های پیچیده، و قابلیت‌های انعطاف‌پذیر در مدیریت داده‌ها، شناخته می‌شود. PostgreSQL برای استفاده در برنامه‌های بزرگ و پیچیده طراحی شده و به دلیل پایداری و قابلیت مقیاس‌پذیری بالا، در بسیاری از صنایع و پروژه‌های بزرگ مورد استفاده قرار می‌گیرد.

[Video link](https://media.liara.ir/postgresql/create-postgresql.mp4)

برای راه‌اندازی دیتابیس با استفاده از [Liara Console](https://docs.liara.ir/references/console/about) کافیست تا مراحل زیر را طی کنید:
۱. ورود به حساب کاربری   
وارد [کنسول لیارا](https://console.liara.ir) شوید و با وارد کردن ایمیل یا شماره همراه ثبت شده، به اکانت خود در لیارا، لاگین کنید.

۲. انتخاب حساب  
حساب شخصی یا تیم مدنظرتان برای راه‌اندازی دیتابیس را انتخاب کنید.

> همچنین بخوانید: [مدیریت تیم‌ها در لیارا](https://docs.liara.ir/references/team/about/)

۳. ایجاد دیتابیس  
وارد منوی **دیتابیس** شوید، بر روی گزینه **راه‌اندازی دیتابیس** کلیک کنید؛ در ادامه دیتابیس **PostgreSQL** را انتخاب کنید و پس از انتخاب [نسخه دیتابیس](https://docs.liara.ir/dbaas/postgresql/choose-version)، شناسه، [شبکه خصوصی](https://docs.liara.ir/paas/details/private-network#set-private-network-for-app-and-db) و [منابع سخت‌افزاری و بسته امکانات](https://docs.liara.ir/dbaas/details/plans/about)، کافیست تا بر روی گزینه **راه‌اندازی و نصب دیتابیس**، کلیک کنید.

> شناسه‌ای که برای دیتابیس انتخاب می‌کنید، باید نسبت به شناسه‌های سرویس‌های موجود در حساب کاربری‌تان، یکتا باشد و می‌توانید از این شناسه، برای اتصال به دیتابیس در شبکه خصوصی، استفاده کنید.  
> در صورتی که قصد دارید از Local و یا جاهای دیگر به غیر از لیارا، به دیتابیس خود متصل شوید؛ کافیست تا گزینه **دسترسی از طریق شبکه عمومی** را در حین راه‌اندازی دیتابیس، فعال کنید.

۴. استفاده از افزونه‌ها  
در حال حاضر، دیتابیس پستگرس لیارا، افزونه‌های زیر را ارائه می‌دهد:
- **افزونه PostGIS**: اگر به قابلیت `Geographic Objects` در دیتابیس خود نیاز دارید، کافیست تا در حین ساخت، این گزینه را فعال کنید.
- **افزونه Pgvector**: اگر به قابلیت ذخیره‌سازی و جستجوی vector embeddings در دیتابیس‌ خود نیاز دارید کافیست تا در حین ساخت، این گزینه را فعال کنید

> پس از ساخت دیتابیس، شما می‌توانید در بخش **تنظیمات** دیتابیس، در قسمت **تنظیمات افزونه**، افزونه‌های مدنظر خود را فعال، یا غیرفعال کنید.  با اعمال تغییرات  
> در این بخش، دیتابیس شما ری‌استارت خواهد شد.

![see extension-settings in postgresql db](https://media.liara.ir/postgresql/extension-settings.png)

> افزونه Pgvector لیارا، از قابلیت `HNSW indexing`، پشتیبانی نمی‌کند.

> همچنین بخوانید: [آشنایی با افزونه‌های دیتابیس PostgreSQL لیارا](https://docs.liara.ir/dbaas/postgresql/extensions)

با انجام مراحل فوق، دیتابیس شما ساخته می‌شود و می‌توانید از آن، استفاده کنید.

> پس از راه‌اندازی سرور، می‌توانید از دیتابیسی به نام `postgres`، استفاده کنید؛ اما بهتر است که یک دیتابیس جدید برای خود، ایجاد کنید.  
> همچنین بخوانید: [آشنایی با جزئیات یک دیتابیس](https://docs.liara.ir/dbaas/details/about)

برای اتصال به دیتابیس، می‌توانید وارد منوی **نحوه اتصال** دیتابیس خود شوید؛ اگر که قصد دارید برنامه‌های خارج از لیارا را به دیتابیس متصل کنید؛ باید از اطلاعات شبکه عمومی استفاده کنید. در غیر این‌صورت، برای اتصال برنامه‌های درون لیارا، بهتر است که برای امنیت بیشتر، برنامه و دیتابیس درون یک شبکه خصوصی قرار بگیرند و با استفاده از اطلاعات شبکه خصوصی، به یکدیگر، متصل شوند.

![see db info](https://media.liara.ir/docs/console-db-postgresql-info.png)

## همچنین بخوانید:

- #### [نسخه‌های ارائه شده دیتابیس](./choose-version)
- #### [اتصال از طریق پلتفرم‌های مختلف به دیتابیس](./how-tos/connect-via-platform/about)
- #### [اتصال از طریق رابط‌های کاربری گرافیکی (GUI) به دیتابیس](./how-tos/connect-via-gui/about)
- #### [اتصال از طریق CommandLine Interface (CLI)](./how-tos/connect-via-cli/about)
- #### [ایجاد فایل پشتیبان](./how-tos/create-backup)
- #### [بازیابی فایل پشتیبان](./how-tos/restore-backup)

## all links

[All links of docs](https://docs.liara.ir/all-links-llms.txt)
