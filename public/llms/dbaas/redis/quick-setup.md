Original link: https://docs.liara.ir/dbaas/redis/quick-setup/

# راه‌اندازی سریع دیتابیس Redis

[Redis](https://redis.io/) یک پایگاه داده مبتنی بر حافظه (In-Memory Database) و متن‌باز (Open-Source) است که به عنوان یک ذخیره‌ساز ساختارهای داده (Data Structures) مورد استفاده قرار می‌گیرد. ردیس علاوه بر ذخیره‌سازی داده‌ها به صورت کلید-مقدار (Key-Value), از ساختارهای داده پیچیده‌تری نظیر لیست‌ها، مجموعه‌ها، هش‌ها و مجموعه‌های مرتب پشتیبانی می‌کند. این پایگاه داده به دلیل سرعت بالا و قابلیت‌های پیشرفته‌ای نظیر پشتیبان‌گیری، replication و high availability در کاربردهای مختلفی از جمله کش کردن (Caching) و مدیریت نشست‌ها (Session Management) استفاده می‌شود.

[Video link](https://media.liara.ir/redis/create-redis.mp4)

برای راه‌اندازی دیتابیس با استفاده از [Liara Console](https://docs.liara.ir/references/console/about) کافیست تا مراحل زیر را طی کنید:  
۱. ورود به حساب کاربری  
وارد [کنسول لیارا](https://console.liara.ir) شوید و با وارد کردن ایمیل یا شماره همراه ثبت شده، به اکانت خود در لیارا، لاگین کنید.

۲. انتخاب حساب  
حساب شخصی یا تیم مدنظرتان برای راه‌اندازی دیتابیس را انتخاب کنید.

> همچنین بخوانید: [مدیریت تیم‌ها در لیارا](https://docs.liara.ir/references/team/about/)

۲. ایجاد دیتابیس  
وارد منوی **دیتابیس** شوید، بر روی گزینه **راه‌اندازی دیتابیس** کلیک کنید؛ در ادامه دیتابیس **Redis** را انتخاب کنید و پس از انتخاب [نسخه دیتابیس](https://docs.liara.ir/dbaas/redis/choose-version)، شناسه، [شبکه خصوصی](https://docs.liara.ir/paas/details/private-network#set-private-network-for-app-and-db) و [منابع سخت‌افزاری و بسته امکانات](https://docs.liara.ir/dbaas/details/plans/about)، کافیست تا بر روی گزینه **راه‌اندازی و نصب دیتابیس**، کلیک کنید.

> شناسه‌ای که برای دیتابیس انتخاب می‌کنید، باید نسبت به شناسه‌های سرویس‌های موجود در حساب کاربری‌تان، یکتا باشد و می‌توانید از این شناسه، برای اتصال به دیتابیس در شبکه خصوصی، استفاده کنید.  
> در صورتی که قصد دارید از Local و یا جاهای دیگر به غیر از لیارا، به دیتابیس خود متصل شوید؛ کافیست تا گزینه **دسترسی از طریق شبکه عمومی** را در حین راه‌اندازی دیتابیس، فعال کنید.

با انجام مراحل فوق، دیتابیس شما ساخته می‌شود و می‌توانید از آن، استفاده کنید.

> همچنین بخوانید: [آشنایی با جزئیات یک دیتابیس](https://docs.liara.ir/dbaas/details/about)

برای اتصال به دیتابیس، می‌توانید وارد منوی **نحوه اتصال** دیتابیس خود شوید؛ اگر که قصد دارید برنامه‌های خارج از لیارا را به دیتابیس متصل کنید؛ باید از اطلاعات شبکه عمومی استفاده کنید. در غیر این‌صورت، برای اتصال برنامه‌های درون لیارا، بهتر است که برای امنیت بیشتر، برنامه و دیتابیس درون یک شبکه خصوصی قرار بگیرند و با استفاده از اطلاعات شبکه خصوصی، به یکدیگر، متصل شوند.

![see db info](https://media.liara.ir/docs/console-db-redis-info.png)

## همچنین بخوانید:

- #### [نسخه‌های ارائه شده دیتابیس](./choose-version)
- #### [اتصال از طریق پلتفرم‌های مختلف به دیتابیس](./how-tos/connect-via-platform/about)
- #### [اتصال از طریق رابط‌های کاربری گرافیکی (GUI) به دیتابیس](./how-tos/connect-via-gui/about)
- #### [اتصال از طریق CommandLine Interface (CLI)](./how-tos/connect-via-cli/about)
- #### [ایجاد فایل پشتیبان](./how-tos/create-backup)
- #### [بازیابی فایل پشتیبان](./how-tos/restore-backup)

## all links

[All links of docs](https://docs.liara.ir/all-links-llms.txt)
