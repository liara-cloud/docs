Original link: https://docs.liara.ir/dbaas/elastic-search/quick-setup/

# راه‌اندازی سریع دیتابیس ElasticSearch

[ElasticSearch](https://www.elastic.co/) یک موتور جستجوی توزیع‌شده و متن‌باز است که برای جستجو و تحلیل داده‌ها در زمان واقعی طراحی شده است. این موتور بر پایه Apache Lucene ساخته شده و از ویژگی‌هایی مانند جستجوی تمام متن، تحلیل داده‌ها، و ذخیره‌سازی مستندات پشتیبانی می‌کند. Elasticsearch معمولاً به‌عنوان یک زیرساخت برای برنامه‌های کاربردی که نیاز به جستجو و تحلیل سریع داده‌ها دارند، استفاده می‌شود و به‌خوبی با سیستم‌های مدیریت داده‌های بزرگ مثل Logstash و Kibana یکپارچه می‌شود.

[Video link](https://media.liara.ir/elastic/create-elastic.mp4)

برای راه‌اندازی دیتابیس با استفاده از [Liara Console](https://docs.liara.ir/references/console/about) کافیست تا مراحل زیر را طی کنید:  
۱. ورود به حساب کاربری   
وارد [کنسول لیارا](https://console.liara.ir) شوید و با وارد کردن ایمیل یا شماره همراه ثبت شده، به اکانت خود در لیارا، لاگین کنید.

۲. انتخاب حساب  
حساب شخصی یا تیم مدنظرتان برای راه‌اندازی دیتابیس را انتخاب کنید.

> همچنین بخوانید: [مدیریت تیم‌ها در لیارا](https://docs.liara.ir/references/team/about/)

۳. ایجاد دیتابیس  
وارد منوی **دیتابیس** شوید، بر روی گزینه **راه‌اندازی دیتابیس** کلیک کنید؛ در ادامه دیتابیس **ElasticSearch** را انتخاب کنید و پس از انتخاب [نسخه دیتابیس](https://docs.liara.ir/dbaas/elastic-search/choose-version)، شناسه، [شبکه خصوصی](https://docs.liara.ir/paas/details/private-network#set-private-network-for-app-and-db) و [منابع سخت‌افزاری و بسته امکانات](https://docs.liara.ir/dbaas/details/plans/about)، کافیست تا بر روی گزینه **راه‌اندازی و نصب دیتابیس**، کلیک کنید.

> شناسه‌ای که برای دیتابیس انتخاب می‌کنید، باید نسبت به شناسه‌های سرویس‌های موجود در حساب کاربری‌تان، یکتا باشد و می‌توانید از این شناسه، برای اتصال به دیتابیس در شبکه خصوصی، استفاده کنید.  
> در صورتی که قصد دارید از Local و یا جاهای دیگر به غیر از لیارا، به دیتابیس خود متصل شوید؛ کافیست تا گزینه **دسترسی از طریق شبکه عمومی** را در حین راه‌اندازی دیتابیس، فعال کنید.

با انجام مراحل فوق، دیتابیس شما ساخته می‌شود و می‌توانید از آن، استفاده کنید.

> همچنین بخوانید: [آشنایی با جزئیات یک دیتابیس](https://docs.liara.ir/dbaas/details/about)

برای اتصال به دیتابیس، می‌توانید وارد منوی **نحوه اتصال** دیتابیس خود شوید؛ اگر که قصد دارید برنامه‌های خارج از لیارا را به دیتابیس متصل کنید؛ باید از اطلاعات شبکه عمومی استفاده کنید. در غیر این‌صورت، برای اتصال برنامه‌های درون لیارا، بهتر است که برای امنیت بیشتر، برنامه و دیتابیس درون یک شبکه خصوصی قرار بگیرند و با استفاده از اطلاعات شبکه خصوصی، به یکدیگر، متصل شوند.

![see db info](https://media.liara.ir/docs/connect-db-elasticsearch-info.png)

> در حال حاضر، امکان تهیه فایل پشتیبان به صورت مستقیم از دیتابیس ElasticSearch وجود ندارد.

## همچنین بخوانید:

- #### [نسخه‌های ارائه شده دیتابیس](./choose-version)
- #### [اتصال از طریق پلتفرم‌های مختلف به دیتابیس](./how-tos/connect-via-platform/about)

## all links

[All links of docs](https://docs.liara.ir/all-links-llms.txt)
