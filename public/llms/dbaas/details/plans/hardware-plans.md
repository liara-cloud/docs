Original link: https://docs.liara.ir/dbaas/details/plans/hardware-plans/

# آشنایی با پلن‌های سخت‌افزاری لیارا

بی‌شک از مهم‌ترین مراحل ساخت یک پروژه، انتخاب منابع سخت‌افزاری مناسب و مورد نیاز یک دیتابیس است. گاهاً ممکن است که علت به خطا خوردن دیتابیس، سرعت پایین و بازدهی کم آن به خاطر انتخاب منابع سخت‌افزاری نامناسب باشد. پس توجه به این موضوع، حائز اهمیت است.

| مشخصات | عطارد | زمین | مریخ | مشتری | زحل | اورانوس | نپتون | پلوتون |
|---|---|---|---|---|---|---|---|---|
| RAM (GB) | ۰.۱۲۸ | ۰.۵۱۲ | ۱ | ۲ | ۴ | ۸ | ۱۶ | ۳۲ |
| CPU (CORE) | ۰.۱۲۵ | ۰.۵ | ۱ | ۱ | ۲ | ۴ | ۸ | ۱۶ |
| Disk (GB SSD) | ۱.۲۵ | ۵ | ۱۰ | ۲۰ | ۴۰ | ۸۰ | ۱۶۰ | ۳۲۰ |

به صورت کلی، لیارا پلن‌های سخت‌افزاری زیر را ارائه می‌دهد:

## پلن عطارد (رایگان)
این پلن برای دیتابیس‌های سبک با تعداد کاربران بسیار کم؛ مناسب است. اگر که صرفاً می‌خواهید از دیتابیس خود، تست بگیرید و یا دیتابیس‌تان، نیازی به منابع سخت‌افزاری خاصی ندارد، بیشتر شامل داده‌های ثابت است و کمترین پردازش ممکن را انجام می‌دهد؛ می‌توانید از این پلن استفاده کنید. 

## پلن زهره (آغازین)
همانطور که از نام این پلن مشخص است. این پلن برای کسانی کاربرد دارد که قصد دارند دیتابیس خود را برای اولین بار در حالت production قرار بدهند. این پلن می‌تواند شروع خوبی برای کسب و کارتان باشد و برای دیتابیسی با پردازش و کاربران کم، عالی است. 

## پلن زمین (اقتصادی)
اگر که در دیتابیس خود، تعداد کاربرانتان متوسط رو به بالا است و روزانه، تعداد پردازش‌هایی که دیتابیس انجام می‌دهد؛ در حد متوسط است. می‌توانید از این پلن استفاده کنید. این پلن، نسبت به هزینه‌ای که دارد، صرفه بیشتری دارد و مناسب مواقعی است که قصد ندارید برای خدمات مربوط به میزبانی ابری، هزینه سنگینی را پرداخت کنید.  

## پلن مریخ (اقتصادی پلاس)
این پلن، همانند پلن زمین است و مزیتش نسبت به آن، این است که 
برای پردازش‌های بیشتر، عملکرد بهتری از خود، ارائه می‌دهد و می‌تواند حجم بیشتری از داده‌های جدید را درون خود، ذخیره کند.

## پلن‌های مشتری و زحل (استاندارد و استاندارد پلاس)
بهترین پلن انتخابی برای کسب و کارهای نیمه حرفه‌ای و رو به بالا، پلن‌های مشتری و زحل، می‌باشند. این پلن‌ها می‌توانند حجم زیادی از درخواست کاربران را بدون کمترین کاهش سرعت، پردازش کنند؛ داده‌های زیادی درون خود ذخیره کنند و در نهایت، عملکرد خوبی را ارائه دهند.

## پلن‌های اورانوس و نپتون (حرفه‌ای و حرفه‌ای پلاس)
اگر که کسب و کارتان به حدی حساس است که حداقل کندی و اتلاف وقت، در آن 
ممکن نیست؛ اگر که کاربران بسیار زیادی دارید؛ در حدودی که روزانه ده‌ها هزار درخواست به دیتابیس‌تان ارسال می‌شود؛ اگر که داده‌های بسیار زیادی برای پردازش دارید و سر و کارتان حوالی Big Data است؛ اگر که قصد دارید مدل‌های هوش مصنوعی خود را بسازید و ... . این دو پلن مناسب کار شما است.

## پلن پلوتون (اکستریم)
این پلن، بالاترین پلن ارائه شده توسط لیارا برای دیتابیس است. این پلن، مختص دیتابیس‌های سنگین و پردازش‌های بسیار زیاد است. این پلن می‌تواند حجم بسیار زیادی از درخواست کاربران را بدون ذره‌ای کاهش  و یا افت سرعت، پردازش کند؛ داده‌های زیادی درون خود ذخیره کند و بدون مشکل نمایش دهد و در نهایت، عملکرد متمایزی از خود، ارائه دهد.

## all links

[All links of docs](https://docs.liara.ir/all-links-llms.txt)
