Original link: https://docs.liara.ir/dbaas/details/events/

# رویدادها

رویدادها، از وضعیت استقرار دیتابیس‌های ما خبر می‌دهند؛ در واقع رویدادها به ما می‌گویند که هم‌اکنون وضعیت نهایی دیتابیس‌ما چگونه است. شما می‌توانید وضعیت نهایی دیتابیس‌های خود را در قسمت **رویدادها** آن دیتابیس، بررسی کنید:

![tab of events on Liara](https://media.liara.ir/docs/database-events.png)

لیست رویدادها، بر اساس زمان آخرین تغییری که روی دیتابیس اعمال شده، مرتب شده‌اند. در ادامه لیستی از رویدادها یا سیگنال‌ها که ممکن است با آن  در دیتابیس‌تان مواجه شوید؛ برای‌تان قرار گرفته است:

## سیگنال Kill

سیگنال Kill (یا SIGKILL) برای خاتمه دادن فوری یک فرایند استفاده می‌شود. معمولاً این سینگال پس از به مشکل خوردن دیتابیس صدا زده می‌شود و فرایندها نمی‌توانند این سیگنال را نادیده بگیرند یا دستکاری کنند.

## سیگنال Stop

سیگنال Stop (یا SIGSTOP) برای متوقف کردن یک فرایند استفاده می‌شود. وقتی این سیگنال ارسال می‌شود، فرایند متوقف شده و نمی‌تواند اجرا شود.

## رویداد در انتظار اجرا

پس از استقرار موفق دیتابیس، این رویداد رخ می‌دهد و دیتابیس برای اجرا آماده می‌شود.

## رویداد اجرا

پس از آنکه دیتابیس به اجرا در بیاید، این رویداد به شما نمایش داده می‌شود و نشانگر این است که دیتابیس قابل دسترسی و مشاهده است.

## رویداد خاموش شدن دیتابیس

وقتی این رویداد نمایش داده شود، یعنی دیتابیس‌تان غیرقابل دسترسی و غیرقابل مشاهده است. این رویداد گاهاً ممکن است در اثر وجود یک خطا در دیتابیس، رخ دهد به حدی که دیتابیس نتواند به کار خود، ادامه دهد.

## رویداد متوقف شدن دیتابیس در اثر مصرف زیاد RAM

این رویداد ممکن است در اثر ناکافی بودن RAM دیتابیس و یا بروز مشکلی در دیتابیس که باعث مصرف بیش از حد RAM نسبت به قبل شود، رخ دهد. وقتی این رویداد رخ می‌دهد دیتابیس خاموش می‌شود.

## all links

[All links of docs](https://docs.liara.ir/all-links-llms.txt)
