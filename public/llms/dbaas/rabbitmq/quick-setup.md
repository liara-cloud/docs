Original link: https://docs.liara.ir/dbaas/rabbitmq/quick-setup/

# راه‌اندازی سریع پیام‌رسان RabbitMQ

[RabbitMQ](https://mariadb.org/) یک پیام‌رسان (Message Broker) است که برای مدیریت، ارسال و دریافت پیام‌ها در سیستم‌های توزیع‌شده به کار می‌رود. این ابزار بر مبنای پروتکل AMQP (Advanced Message Queuing Protocol) ساخته شده و به عنوان واسطی میان تولیدکنندگان پیام (Producers) و مصرف‌کنندگان پیام (Consumers) عمل می‌کند. با استفاده از RabbitMQ، پیام‌ها ابتدا وارد صف‌ها می‌شوند و سپس به‌صورت زمان‌بندی‌شده یا لحظه‌ای به مصرف‌کنندگان ارسال می‌گردند. این ویژگی به توسعه‌دهندگان اجازه می‌دهد تا اجزای مختلف یک سیستم را از هم جدا کرده و ارتباطات ناهمگام برقرار کنند، که به مقیاس‌پذیری و کارایی بیشتر کمک می‌کند. 

> در نظر داشته باشید که RabbitMQ به صورت کلی، یک دیتابیس محسوب نمی‌شود؛ اما
> به‌خاطر استفاده از ذخیره‌سازی پیام‌ها در صف‌ها و ساختار ذخیره‌سازی مشابه با دیتابیس‌ها، می‌تواند در این دسته‌بندی، قرار بگیرد

[Video link](https://media.liara.ir/rabbitmq/rabbitmq.mp4)

برای راه‌اندازی پیام‌رسان RabbitMQ با استفاده از [Liara Console](https://docs.liara.ir/references/console/about) کافیست تا مراحل زیر را طی کنید:  
۱. ورود به حساب کاربری  
وارد [کنسول لیارا](https://console.liara.ir) شوید و با وارد کردن ایمیل یا شماره همراه ثبت شده، به اکانت خود در لیارا، لاگین کنید.

۲. انتخاب حساب  
حساب شخصی یا تیم مدنظرتان برای راه‌اندازی RabbitMQ را انتخاب کنید.

> همچنین بخوانید: [مدیریت تیم‌ها در لیارا](https://docs.liara.ir/references/team/about/)

۲. ایجاد دیتابیس  
وارد منوی **دیتابیس** شوید، بر روی گزینه **راه‌اندازی دیتابیس** کلیک کنید؛ در ادامه **RabbitMQ** را انتخاب کنید و پس از انتخاب [نسخه برنامه](https://docs.liara.ir/dbaas/rabbitmq/choose-version)، شناسه، [شبکه خصوصی](https://docs.liara.ir/paas/details/private-network#set-private-network-for-app-and-db) و [منابع سخت‌افزاری و بسته امکانات](https://docs.liara.ir/dbaas/details/plans/about)، کافیست تا بر روی گزینه **راه‌اندازی و نصب دیتابیس**، کلیک کنید.

> شناسه‌ای که برای برنامه انتخاب می‌کنید، باید نسبت به شناسه‌های سرویس‌های موجود در حساب کاربری‌تان، یکتا باشد و می‌توانید از این شناسه، برای اتصال به برنامه در شبکه خصوصی، استفاده کنید.  
> در صورتی که قصد دارید از Local و یا جاهای دیگر به غیر از لیارا، به برنامه خود متصل شوید؛ کافیست تا گزینه **دسترسی از طریق شبکه عمومی** را در حین راه‌اندازی RabbitMQ، فعال کنید.

با انجام مراحل فوق، برنامه RabbitMQ برای شما ساخته می‌شود و می‌توانید از آن، استفاده کنید.

> همچنین بخوانید: [آشنایی با جزئیات یک دیتابیس](https://docs.liara.ir/dbaas/details/about)

برای اتصال به RabbitMQ، می‌توانید وارد منوی **نحوه اتصال** برنامه خود شوید؛ اگر که قصد دارید برنامه‌های خارج از لیارا را به RabbitMQ متصل کنید؛ باید از اطلاعات شبکه عمومی استفاده کنید. در غیر این‌صورت، برای اتصال برنامه‌های درون لیارا، بهتر است که برای امنیت بیشتر، برنامه و RabbitMQ درون یک شبکه خصوصی قرار بگیرند و با استفاده از اطلاعات شبکه خصوصی، به یکدیگر، متصل شوند.

![see db info](https://media.liara.ir/docs/connect-to-rabbitmq-page.png)

## همچنین بخوانید:

- #### [نسخه‌های ارائه شده RabbitMQ](./choose-version)
- #### [اتصال از طریق پلتفرم‌های مختلف به RabbitMQ](./how-tos/connect-via-platform/about)
- #### [اتصال از طریق رابط‌های کاربری گرافیکی (GUI) به RabbitMQ](./how-tos/connect-via-gui/about)

## all links

[All links of docs](https://docs.liara.ir/all-links-llms.txt)
