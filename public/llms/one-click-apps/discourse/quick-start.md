Original link: https://docs.liara.ir/one-click-apps/discourse/quick-start/

# راه‌اندازی سریع برنامه‌های Discourse

[Discourse](https://www.discourse.org/index) یک پلتفرم متن‌باز برای ایجاد انجمن‌های آنلاین، تالارهای گفتگو، و فضاهای اجتماعی است. این ابزار برای تسهیل ارتباطات جامعه‌محور طراحی شده و ویژگی‌هایی مثل دسته‌بندی موضوعات، نظارت بر گفتگوها، سیستم امتیازدهی کاربران، و اعلان‌های در لحظه دارد. Discourse با طراحی مدرن و رابط کاربری ریسپانسیو، تجربه‌ای روان برای کاربران ارائه می‌دهد. همچنین قابلیت یکپارچه‌سازی با ابزارهای دیگر و پشتیبانی از افزونه‌ها، آن را به گزینه‌ای انعطاف‌پذیر برای مدیریت انجمن‌های آنلاین تبدیل کرده است.

برای راه‌اندازی برنامه با استفاده از ابزار [Liara Console](https://docs.liara.ir/references/console/about) کافیست تا مراحل زیر را طی کنید:

۱. ورود به حساب کاربری  
وارد [کنسول لیارا](https://console.liara.ir) شوید و با وارد کردن ایمیل یا شماره همراه ثبت شده، به اکانت خود در لیارا، لاگین کنید.

۲. انتخاب حساب  
حساب شخصی یا تیم مدنظرتان برای راه‌اندازی برنامه آماده را انتخاب کنید.

> همچنین بخوانید: [مدیریت تیم‌ها در لیارا](https://docs.liara.ir/references/team/about/)

در نظر داشته باشید که برای راه‌اندازی Discourse، دو برنامه ساخته می‌شود.  
یکی برای ورود و استفاده از Discourse که برنامه اصلی است، و دیگری به نام Sidekiq که در بک‌گراند اجرا می‌شود  
و عملیات مربوط به برنامه اصلی را انجام می‌دهد. برنامه Sidekiq قابل دسترسی نیست و شما می‌توانید فقط وارد برنامه اصلی شوید و از آن استفاده کنید.  

> اطلاعات ورود به حساب کاربری نظیر `Username` و `Password` در بخش [متغیرهای محیطی برنامه](https://docs.liara.ir/paas/details/envs)، به نام‌های `DISCOURSE_USERNAME` و `DISCOURSE_PASSWORD` قرار گرفته‌اند که می‌توانید از آن‌ها برای ورود اولیه به حساب برنامه‌تان، استفاده کنید.  
> راه‌اندازی این سرویس، اندکی زمان‌بر است و ممکن است تا اجرای کامل و سالم، مدتی طول بکشد.

## همچنین بخوانید:

- [تغییر نسخه‌ی برنامه مستقر شده](https://docs.liara.ir/one-click-apps/discourse/how-tos/choose-version)

## all links

[All links of docs](https://docs.liara.ir/all-links-llms.txt)
