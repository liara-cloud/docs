Original link: https://docs.liara.ir/iaas/details/signals/

# سیگنال‌ها در سرور مجازی ابری

در سرورهای مجازی ابری، سیگنال‌ها دستورات کنترلی هستند که برای تغییر وضعیت سرور به کار می‌روند. این سیگنال‌ها برای مدیریت سرور از راه دور استفاده می‌شوند و به کاربر اجازه می‌دهند که بدون نیاز به ورود مستقیم به سرور، آن را خاموش، روشن یا راه‌اندازی مجدد کند. 

این سیگنال‌ها، در بخش **تنظیمات** سرور مجازی ابری‌تان در لیارا، قرار دارند و می‌توانید با ارسال هر یک از این سیگنال‌ها، وضعیت سرور را تغییر دهید.
در ادامه، به معرفی تمام سیگنال‌های موجود در سرور مجازی ابری در لیارا، پرداخته شده است. 

![سیگنال‌های سرور مجازی ابری](https://media.liara.ir/vps/signals-on-cloud-server.png)

## سیگنال روشن کردن 
این گزینه زمانی در دسترس است که سرور خاموش باشد. با ارسال این سیگنال، سرور مجدداً Boot شده و به حالت فعال درمی‌آید. این سیگنال، معادل فشار دادن دکمه روشن/خاموش در یک سرور فیزیکی است.

## سیگنال خاموش کردن 
این سیگنال باعث Shutdown شدن سرور می‌شود. پس از دریافت این دستور، سیستم‌عامل سرور به‌طور Graceful خاموش می‌شود، این سیگنال مشابه زمانی است که دستور `shutdown -h now` در لینوکس اجرا می‌شود، داده‌ها ذخیره می‌شوند و سرویس‌های در حال اجرا به‌درستی متوقف می‌شوند.

## سیگنال راه‌اندازی مجدد
این گزینه سرور را Restart می‌کند و معادل اجرای `reboot` در لینوکس است. تمام پردازش‌های در حال اجرا بسته شده و سیستم‌عامل مجدداً بارگذاری می‌شود. این گزینه برای اعمال تغییرات در سیستم، به‌روزرسانی‌ها یا رفع مشکلات جزئی مفید است.

## سیگنال قطع برق
این سیگنال باعث خاموش شدن سرور به‌صورت ناگهانی می‌شود و مشابه قطع برق فیزیکی در یک سرور واقعی است. این روش به دلیل عدم ذخیره داده‌های در حال پردازش، ممکن است منجر به از دست رفتن اطلاعات یا خرابی سیستم شود.

> پس از ارسال هر یک از سیگنال‌های فوق، وضعیت سرور در بخش رویدادهای سرور مجازی ابری کنسول لیارا ثبت شده و شما می‌توانید تاریخچه تغییرات و آخرین وضعیت سرور را مشاهده کنید.

## all links

[All links of docs](https://docs.liara.ir/all-links-llms.txt)
