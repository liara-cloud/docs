Original link: https://docs.liara.ir/dns-management-system/details/supported-records/

# رکوردهای قابل پشتیبانی

سامانه مدیریت دامنه لیارا، از رنج وسیعی از رکوردهای DNS پشتیبانی می‌کند و شما می‌توانید بدون  
کمترین نگرانی، از این سامانه در پروژه‌های مختلف خود، استفاده کنید.  
در ادامه، به معرفی چندتا از پر استفاده‌ترین رکوردهای DNS (قابل پشتیبانی در لیارا)، پرداخته شده است:  

## رکورد A  
این رکورد آدرس آی‌پی نسخه 4 (IPv4) یک دامنه را مشخص می‌کند. برای مثال، رکورد A می‌تواند دامنه `example.com` را به آدرس `192.0.2.1` ترجمه کند. این رکورد به مرورگرها و سرورها کمک می‌کند تا دامنه‌ها را به آدرس‌های آی‌پی مربوطه تبدیل کنند و  
شامل فیلدهای زیر است:  

## رکورد AAAA  
این رکورد آدرس آی‌پی نسخه 6 (IPv6) یک دامنه را مشخص می‌کند. به عنوان مثال، رکورد `AAAA` می‌تواند دامنه `example.com` را به آدرس `2001:0db8::1` ترجمه کند. این رکورد برای شبکه‌های جدیدتر و بزرگتر که از IPv6 استفاده می‌کنند، ضروری و شامل فیلدهای زیر است.

## رکورد CNAME  
این رکورد یک نام مستعار (alias) برای یک دامنه دیگر ایجاد می‌کند. به عنوان مثال، `www.example.com` می‌تواند به `example.com` اشاره کند. رکورد CNAME برای هدایت ترافیک از یک دامنه به دامنه دیگر استفاده می‌شود.

شما حتی می‌توانید از رکوردهای `CNAME` برای اشاره به رکوردهای `CNAME` دیگر نیز، استفاده کنید.  
به عنوان مثال، می‌توانید یک رکورد `CNAME` به نام `some2.example.com`  
ایجاد کنید که به `some1.example.com` اشاره می‌کند و خود  
`some1.example.com` به `www.example.com` اشاره می‌کند.  
اما در نظر داشته باشید که رکورد نهایی باید حتماً به hostname با یک آدرس IP معتبر (مثلاً همان example.com که در نهایت یک رکورد A یا AAAA معتبر دارد)، اشاره کند.  

## رکورد ALIAS  
این رکورد، مانند CNAME عمل می‌کند اما برای دامنه‌های ریشه (apex) استفاده می‌شود. این رکورد به شما اجازه می‌دهد تا دامنه اصلی را به دامنه دیگری اشاره دهید، بدون این‌که مشکلات رکوردهای A را ایجاد کند.

## رکوردهای مربوط به ایمیل  
در ادامه، به معرفی رکوردهایی پرداخته شده است که شما باید برای راه‌اندازی ایمیل‌سرور دامنه‌تان، از آن‌ها استفاده کنید.  
حتی اگر که قصد ارسال ایمیل از دامنه موردنظرتان را ندارید، برای جلوگیری از جعل ایمیل نیز، توصیه می‌شود از این رکوردها استفاده کنید.

## رکورد MX  
این رکورد میل سرورهای (mail servers) مرتبط با دامنه را مشخص می‌کند. به عنوان مثال، ایمیل‌های ارسالی به `user@example.com` به سرور ایمیل تعریف شده در رکورد MX هدایت می‌شوند. رکوردهای MX اولویت سرورها را نیز تعیین می‌کنند.

## رکورد DKIM  
رکورد DKIM (DomainKeys Identified Mail) یک مکانیزم امنیتی در سیستم ایمیل است که به گیرندگان کمک می‌کند اعتبار یک ایمیل را تأیید کنند. این فناوری از امضاهای دیجیتال برای تضمین اینکه ایمیل از طرف فرستنده معتبر ارسال شده و در مسیر انتقال تغییر نکرده، استفاده می‌کند.

## رکورد SPF  
رکورد SPF (Sender Policy Framework) یک نوع رکورد TXT است که مشخص می‌کند کدام سرورها مجاز به ارسال ایمیل از طرف دامنه شما هستند. این رکورد به گیرندگان کمک می‌کند تا ایمیل‌های جعلی (مانند Email Spoofing) را شناسایی کرده و جلوگیری کنند.

## رکورد DMARC  
رکورد DMARC (Domain-based Message Authentication, Reporting, and Conformance) یک مکانیزم امنیتی پیشرفته در ایمیل است که بر اساس SPF و DKIM عمل می‌کند. این رکورد به گیرنده‌های ایمیل می‌گوید چگونه ایمیل‌هایی که مرحله احراز هویت را نمی‌گذرانند (مثلاً ایمیل‌های جعلی یا مشکوک) مدیریت شوند. DMARC به صاحبان دامنه این امکان را می‌دهد که از دامنه خود در برابر Email Spoofing و Phishing محافظت کنند.

## رکوردهای خاص  
رکوردهای خاص، رکوردهایی هستند که وظایف خاص یا کاربردهای پیشرفته‌ای در مدیریت دامنه و سرویس‌های مرتبط دارند. این رکوردها فراتر از رکوردهای استاندارد (مانند A , AAAA , MX و CNAME) هستند و برای مقاصد خاصی استفاده می‌شوند.

## رکورد TXT  
این رکورد اطلاعات متنی دلخواهی را ذخیره می‌کند. برای مثال، می‌تواند شامل اطلاعات تایید هویت، مانند رکوردهای SPF یا DKIM باشد که برای تایید ایمیل‌ها استفاده می‌شوند. این رکوردها به بهبود امنیت و عملکرد دامنه کمک می‌کنند.

## رکورد SRV  
این رکورد خدمات خاصی را در یک دامنه مشخص می‌کند، مانند سرویس‌های VoIP یا پیام‌رسانی فوری. به عنوان مثال، رکورد SRV می‌تواند تعیین کند که ترافیک sip برای دامنه `example.com` به کدام سرور فرستاده شود.

## رکورد CAA  
رکورد CAA (Certification Authority Authorization) برای کنترل و محدود کردن صدور گواهینامه‌های SSL/TLS برای یک دامنه استفاده می‌شود. این رکورد به شما اجازه می‌دهد مشخص کنید کدام Certificate Authority (CA)ها مجاز هستند برای دامنه شما گواهینامه صادر کنند.

این رکورد بیشتر در سناریوهایی استفاده می‌شود که نیاز به تأیید هویت آدرس‌های IP یا سرویس‌های مختلف وجود دارد، مانند email servers برای جلوگیری از جعل ایمیل (Email Spoofing) یا در مراجعه به سرورهای DNS.

## رکوردهای دیگر  
لیارا از انواع رکوردهای دیگر مانند URI , NAPTR و رکوردهای مربوط به گواهینامه‌ها (مانند SSHFP , TLSA , SMIMEA و CERT) پشتیبانی می‌کند.

## all links

[All links of docs](https://docs.liara.ir/all-links-llms.txt)
